---
layout:     post
title:      "Nový zákon o veřejných zakázkách chce umožnit malé domů do daňových rájů"
date:       2020-05-14
categories: Sněmovna  
comments:   true
tags:       [veřejné zakázky]
img:        profant-bartos2.jpg
author:     Ondřej Profant
---

Vláda chtěla v režimu legislativní nouze projednat novelu Zákona o zadávání veřejných zakázek. Ta výrazným způsobem rozvolňuje pravidla pro nákup zboží a služeb i mimo nouzový stav. Přitom již dnes je možné v odůvodněných případech nakupovat bez soutěže a téměř bez formalit. Díky tlaku opozice a veřejnosti nakonec zákon ve zrychleném režimu projednáván nebude, to ale neznamená, že byl stáhnut. Zřejmě bude řádně projednán na některé z příštích schůzí.  Pojďme se tedy podívat na to, co přesně vláda navrhuje, a jak se to budeme pozměňovacími návrhy snažit změnit.

<!--more-->

[Předložená novela Zákona o zadávání veřejných zakázek](https://www.psp.cz/sqw/historie.sqw?o=8&T=862)

Je jasné, že v mimořádných situacích je potřeba, aby vláda mohla rychle a bez formalit nakoupit například ochranné pomůcky. Jenže přesně pro tyto situace tu je nouzový stav. A když nouzový stav není, měla by se vláda řídit zákonem a dodržovat alespoň základní pravidla - ověřit si, že ví, od koho nakupuje, a že firma má alespoň nějakou odbornost.

<blockquote class="twitter-tweet"><p lang="cs" dir="ltr">Vyjádření ministerstva k mým pozměňovacím návrhům k vládní novele ZZVZ. Cílem ministerstva je, aby se to vztahovalo na již probíhající veřejné zakázky! <br><br>Čili <a href="https://twitter.com/DostalovaK?ref_src=twsrc%5Etfw">@DostalovaK</a> jen kryje <a href="https://twitter.com/jhamacek?ref_src=twsrc%5Etfw">@jhamacek</a> a <a href="https://twitter.com/ZdravkoOnline?ref_src=twsrc%5Etfw">@ZdravkoOnline</a> za jejich nákupy. <a href="https://t.co/YtopRpurCY">pic.twitter.com/YtopRpurCY</a></p>&mdash; Ondřej Profant (@ondrej_profant) <a href="https://twitter.com/ondrej_profant/status/1260478505516703749?ref_src=twsrc%5Etfw">May 13, 2020</a></blockquote> <script async src="https://platform.twitter.com/widgets.js" charset="utf-8"></script>

Všechny tyto změny se týkají režimu tzv. jednacího řízení bez uveřejnění (JŘBU), například když může zakázku splnit jen jeden dodavatel nebo když věc nesnese odkladu. V praxi ale bývá tento režim často nadužíván. Typicky u IT projektů, kdy je úřad ve [vendor lock-inu](https://www.pirati.cz/assets/pdf/Ak%C4%8Dn%C3%AD%20pl%C3%A1n%20open%20source%201.0.pdf) jediného dodavatele.

<blockquote class="twitter-tweet"><p lang="cs" dir="ltr">Korupční hnutí ANO nakonec novelu zákona o veřejných zakázkách v režimu legislativní nouze stáhlo. Pro teď. Na příští schůzi to bude zas.<br><br>Nic to však nemění na tom, že tento &quot;lex Vojtěch&quot; předložili, hájili a hlasovali pro něj na výboru. Ničím nelimitované nákupy je lákají.</p>&mdash; Ondřej Profant (@ondrej_profant) <a href="https://twitter.com/ondrej_profant/status/1260570331418419208?ref_src=twsrc%5Etfw">May 13, 2020</a></blockquote> <script async src="https://platform.twitter.com/widgets.js" charset="utf-8"></script>

**Co přesně chce návrh změnit**
- Zrušení povinnosti zjistit skutečného majitele firmy, které má být zakázka přidělena
- Zrušení povinnosti vyloučit dodavatele, pokud má anonymní akcie a tedy není možné dohledat vlastníka
- Zrušení povinnosti požadovat po dodavateli potvrzení kvalifikace
- Zákon by se měl vztahovat i na již běžící případy
- Zrušení povinnosti svolat vyhodnocovací komisi u některých zakázek, kde je jediným kritériem cena

**Jak chtějí Piráti návrh zmírnit**
- Vrátit povinnost zjistit skutečného vlastníka firmy
- Vrátit povinnost vyloučit dodavatele s anonymními (nezaknihovanými) akciemi
- Stanovit, že se novela nebude vztahovat na již zahájené zakázky (tzn že nedojde k retroaktivitě)
- Umožnit centrální zadávání - aby mohl úřad nakoupit zboží centrálně, a až následně je přeprodávat například obcím či krajům
- Odborný PN v oblasti dopravy, týká se profesních kvalifikačních kritérií



Na výboru pro veřejnou správu bohužel žádný z našich [pozměňovacích návrhů](https://www.psp.cz/sqw/historie.sqw?o=8&T=862) podporu nezískal. Ale vzhledem k tomu, že zákon bude projednáván standardně, se na náš výbor ještě několikrát podívá, a mu naše návrhy zopakujeme. Budeme tento návrh pečlivě hlídat, protože rozvolnění pravidel o skutečných majitelích zavání opravdu velkým problémem.
