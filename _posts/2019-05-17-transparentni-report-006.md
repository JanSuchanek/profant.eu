---
layout:     post
title:      "Zpráva o transparentnosti leden 2019 - březen 2019"
date:       2019-05-17 17:00:00 +0100
categories: report
comments:   true
tags:       [transparence, report, Piráti]
img:        report006.png
author:     Ondřej Profant
---

Souhrnný report mé činnosti v období leden až březen 2019. Nejčerstvější informace o mých aktivitách naleznete na mých profilech na sociálních sítích a zde na blogu v sekci [Transparentnost](https://www.profant.eu/transparentnost/).

<!--more-->

### Leden 2019

**Upozornění na selhání Ministerstva kultury**

Upozornil jsem na pochybení Ministerstva kultury, které nedokázalo zajistit dostatečné financování pro české knihovny. Těm od nového roku skončila smlouva s kolektivním správcem Dilia pro digitalizaci dokumentů na objednávku. Ačkoliv se Dilia v tomto případě jako v mnoha jiných zachovala naprosto ziskuchtivě a bezohledně, jednalo se především o selhání ministerstva, které nezvládlo situaci začít včas řešit.

* [Tisková zpráva](https://www.pirati.cz/tiskove-zpravy/komentar-profanta-konec-digitalnich-kopii-v-knihovnach.html)

**Přínos GDPR**

V loňském roce se velmi intenzivně řešilo přijetí GDPR a zavedení jeho pravidel do českého právního řádu. GDPR bylo však postiženo spoustou dezinformačních kampaní, které různě zkreslovaly jeho obsah a rozsah. Jelikož GDPR považuji za krok správným směrem v oblasti ochrany osobních údajů, sepsal jsem shrnutí o jeho přínosech pro občany a pozměňovacích návrzích, které Piráti při schvalování GDPR měli.

* [Článek na blogu](https://www.profant.eu/2019/prinos-gdpr.html)

**Příprava Akčního plánu a zákona o digitální službě**

V týmu Informatika jsme pracovali na přípravě Akčního plánu boje proti vendor lock-in a podpory open source ve veřejné správě a zákona o právu na digitální službu.

**Čínské firmy a kybernetická bezpečnost ČR**

Problémy okolo čínských firem Huawei a ZTE z konce loňského roku vyvolaly velkou debatu o kybernetické bezpečnosti státu. Piráti i já osobně jsme s k současnému pojetí kybernetické obrany a ke kauze samotné několikrát veřejně vyjádřili a nabídli možné řešení. Tím jsou stejná pravidla pro všechny a širší využívání otevřeného software a hardware.

* [Tisková zpráva](https://www.pirati.cz/tiskove-zpravy/komise-k-nukib-o-bezpecnosti-technologii.html)
* [Článek na blogu](https://www.profant.eu/2019/huawei-zte.html)
* [Vtipné vystoupení: Jan Lipavský vs. Vojtěch Filip](https://www.facebook.com/ondrej.profant/posts/10213486724869217?__tn__=-R)
* [Rozhovor pro ČRo](https://www.irozhlas.cz/zpravy-domov/cina-technologie-hardware-firmy-komunikace-obrana-it-profant_1901121000_ado)

**Pokračování v otevírání státního hospodaření**

S Mikulášem Ferjenčíkem a dalšími piráty ve Sněmovně jsme pokračovali v naší snaze o otevírání státního hospodaření. Pracujeme na zpřehlednění rozpočtu samého i informací o jeho plnění.

**Pracovní skupina k digitalizaci stavebního řízení**

Začala se scházet pracovní skupina výboru pro veřejnou správu k digitalizaci stavebního řízení. Ta má za cíl řešit digitalizaci celého procesu stavebního řízení. Ve skupině jsme se nejprve zaměřili na digitální technickou mapu (DTM), která má přinést jednoduché sdílení map, do kterých budou zaneseny infrastrukturní sítě, stavby a další potřebné informace. V současnosti jsou obdobná řešení dobrovolná a tedy neúplná.

**Zasedání Celostátního fóra Pirátů**

Od 19. do 20. ledna probíhalo zasedání Celostátního fóra Pirátské strany, kterého jsem se zúčastnil. Na zasedání se v primárních volbách vybíralo čelo pirátské kandidátky do Evropského parlamentu.

**Opendata pivo**

Zúčastnil jsem se akce Opendata pivo, což je neformální setkání příznivců konceptu otevřených dat. Jako vždy se sešli zajímaví lidé se zajímavými nápady.

**Firma za 1 den**

Veřejně jsme představili náš návrh na zjednodušení založení firmy. Projekt Firma za 1 den jsme představili již v říjnu minulého roku na odborném semináři ve Sněmovně. Cílem projektu je značné zjednodušení a zmodernizování administrativy nutné pro zahájení podnikání.

* [Tisková zpráva](https://www.pirati.cz/tiskove-zpravy/firmu-pujde-zalozit-za-jeden-den.html)
* [Článek na blogu](https://www.profant.eu/2019/firma-za-1-den.html)

### Únor 2019

**Zpřístupnění technických norem**

Ve Sněmovně se nám podařilo prosadit doprovodné usnesení, kterým jsme uložili vládě vyřešit situaci ohledně přístupnosti technických norem.

* [Tisková zpráva](https://www.pirati.cz/tiskove-zpravy/o-jednu-absurditu-mene-vlada-bude-muset-zverejnovat-technicke-normy.html)
* [Článek na blogu](https://www.profant.eu/2019/technicke-normy-saga.html)

**Konference FOSDEM**

Zúčastnil jsem se jedné z největších konferencí o open source software a hardware, FOSDEM. Na konferenci jsem měl možnost pohovořit s řečníky a vývojáři nových aplikací a více tak rozšířit svůj přehled o novinkách ve světě open source.

* [FB post](https://www.facebook.com/ondrej.profant/posts/10213565383355630)

**Předávání zkušeností v Plzni**

Navštívil jsem piráty v Plzni, abych jim předal některé své zkušenosti z komunální politiky. Bavili jsme se o tom jak zodpovědně dělat opoziční práci, jak z opozice něco prosadit i obecně o problémech veřejné správy v čechách.

**Seminář Elektronické komunikace a soukromí v novém ePrivacy nařízení**

Ve spolupráci se spolkem Iuridicum Remedium jsem v Poslanecké sněmovně uspořádal odborný seminář o ePrivacy nařízení. Záznam a jednotlivé prezentace ze semináře si můžete prohlédnout na mém blogu.

* [Záznam semináře](https://www.profant.eu/2019/seminar-eprivacy.html)

**Registr smluv na Výboru pro veřejnou správu a regionální rozvoj**

Na zasedání výboru jsme doporučili schválení pozměňovacích návrhů na rozšíření registru smluv.

**LANka s poslancem**

Jako další neformální příležitost, jak se mohu s občany potkat, jsem začal organizovat LANku s poslancem. Jednou za dva týdny v pirátském centru v Praze pořádám veřejné hraní počítačových her, během kterého se mnou mohou lidé poklábosit o politice, technologiích i dalších tématech.

**Ceny Velkého bratra**

Zúčastnil jsem se předávání Cen Velkého bratra a následné afterparty. Tyto anticeny každoročně uděluje Iuridicum Remedium největším slídilům v několika kategoriích. 

* [Tisková zpráva](https://bigbrotherawards.cz/vitezove-cen-velkeho-bratra-za-rok-2018/)
* [Článek na Aktuálně.cz](https://zpravy.aktualne.cz/ekonomika/nejvetsi-cmuchalove-v-cesku-facebook-financni-sprava-vysavac/r~0b5aa4ac2fa711e99d3cac1f6b220ee8/)

**Představení Akčního plánu**

Zveřejnili jsme Akční plán boje proti vendor lock-in a podpory open source ve veřejné správě, který má být součástí vládní strategie Digitální Česko. Pirátský Akční plán navrhuje konkrétní opatření, která mají veřejné správě pomoci získat lepší kontrolu nad jejími systémy a rozšířit využívání open source technologií.

* [Akční plán](https://www.pirati.cz/assets/pdf/Ak%C4%8Dn%C3%AD%20pl%C3%A1n%20open%20source%201.0.pdf)
* [Tisková zpráva](https://www.pirati.cz/tiskove-zpravy/akcni-plan-piratu-digitalizace-otevreny-software.html)
* [Článek na Lupa.cz](https://www.lupa.cz/aktuality/pirati-prisli-s-akcnim-planem-pro-zavedeni-otevreneho-softwaru-na-uradech/)

**Teambuilding poslaneckého klubu**

Ve dnech 23. až 24. února jsem byl na pirátském poslaneckém teambuildingu, kde jsme s kolegy zlepšovali naši týmovou spolupráci, aby byla práce našeho klubu ještě efektivnější.

**Konference Veřejná správa prakticky**

První ročník konference Veřejná správa prakticky proběhl 26. února. Konferenci pořádal spolek Otevřená města a Univerzita Pardubice. Tématy konference byly mimo jiné Cityvizor, participativní technologie, IoT a jeho infrastruktura, knowledge management a sdílení.

* [Program konference](https://www.otevrenamesta.cz/vsp-2019.html)
* [Tisková zpráva](https://www.otevrenamesta.cz/vsp-2019-after.html)

### Březen 2019

**Setkání s delegací Evropské komise**

Společně s Olgou Richterovou a Lukášem Wagenknechtem jsme se 1. března zúčastnili setkání s generálním ředitelem pro regionální a městskou politiku Evropské komise Marcem Lemaîtrem.

* [FB post Olgy Richterové](https://www.facebook.com/olga.richterova/posts/10217940319157362?__tn__=-R)

* [FB post Lukáše Wagenknechta](https://www.facebook.com/WagenknechtLuk/posts/1096174963909059?__tn__=-R)

**Installfest**

Jako účastník jsem 2. března zavítal na letošní [Installfest](https://installfest.cz/if19/), konferenci zaměřenou na otevřené technologie.

**Open Data Expo**

Další konference, na kterou jsem v březnu zavítal, bylo [Open Data Expo]((https://opendataexpo.osf.cz/) pořádané nadací OSF. Na konferenci jsem vystoupil za spolek Otevřená města.

**Široká podpora zákona o právu na digitální službu**

Zákon o právu na digitální službu podporovalo k 27. březnu 137 poslanců z poslaneckých klubů všech sněmovních stran, stal se tak příkladem úspěšné mezistranické spolupráce. Piráti do návrhu prosadili otevřená data a technologickou neutralitu.

* [Tisková zpráva](https://www.pirati.cz/tiskove-zpravy/sto-tricet-sedm-podpisu-pod-zakon-o-digitalni-komunikaci.html)

**Snaha Vojenského zpravodajství o plošné šmírování**

V souvislosti s chystanými legislativními změnami v pravomocích Vojenského zpravodajství jsem se 28. března zúčastnil schůzky s ředitelem Vojenského zpravodajství Janem Berounem. Největší riziko chystaných změn spočívá v zavádění technických prostředků určených k plošnému sledování komunikací.

(https://www.pirati.cz/tiskove-zpravy/soukromi-obcanu-v-ohrozeni-vojenska-rozvedka.html)

**Piratecon Kultura v digitální éře**

Na pirátské konferenci k oblasti kultury jsem vystoupil se svým příspěvkem o proměně způsobu produkce a konzumace kulturního bohatství a vědeckého poznání v moderní době.

(https://www.piratskelisty.cz/clanek-2343-ohlednuti-piratecon-na-tema-kultura-v-digitalni-ere?do=komentuj)

**Rozhovor pro Flowee**

V rozhovoru pro nové médium Flowee jsem shrnul předpoklady pro úspěšnou digitalizaci veřejné správy a vysvětloval principy obsaženém v pirátském Akčním plánu.

(https://www.flowee.cz/floweecity/praha/6239-ondrej-profant-pokud-mesto-neotevre-data-tak-jako-smart-fungovat-nemuze)

**Sněmovna**

V březnu jsme ve Sněmovně jednali o několika bodech, které Piráti už v minulosti řešili:

* 6. 3. Sněmovnou prošel ve třetím čtení návrh na povolení až 0,5 promile alkoholu pro vodáky. V rámci bodu se také podařilo prosadit, že Berounka nebude považována za významnou dopravní cestu. [FB post](https://www.facebook.com/ondrej.profant/posts/10213785743984508), [Hlasování](http://www.psp.cz/sqw/hlasy.sqw?g=69251)

* 8. 3. se nám podařilo protlačit rozšíření registru smluv na firmy typu ČEZ, já osobně jsem byl zpravodajem tohoto náročného tisku. [Tisková zpráva](https://www.pirati.cz/tiskove-zpravy/zasadni-zmena-schvalena-novela-zakona-o-registru-smluv.html)

* 8. 3. Prodejní doba o svátcích je téma, které se pravidelně vrací. Ačkoliv souhlasím s tím, že by zaměstnanci měli být chráněni, zákon je implementován zvláštně. Svátky jsou vybrány v podstatě náhodně a nezakazuje se provádět jiné činnost než prodej. Zákazník tedy neví, kam si o svátcích může jít nakoupit. Proto jsem hlasoval pro zrušení.

* 12. 3. Senát vrátil do Sněmovny zákony zavádějící GDPR do českého právního řádu. Pirátům se ve Sněmovně podařilo prosadit informační příkaz, aby se zlepšila vymahatelnost práva na informace. Ze zákonu ale byly vyškrtnuty pokuty pro veřejnou správu. Takže zatímco občané a podnikatelé budou za porušení povinností GDPR pokutováni, poslanci ANO, ODS, ČSSD, KDU-ČSL a STAN prosadili vrchnostenskou výjimku ze sankcí pro úřady. [Hlasování o zákoně o ochraně osobních údajů](http://www.psp.cz/sqw/hlasy.sqw?g=69366), [Hlasování o doprovodných zákonech](http://www.psp.cz/sqw/hlasy.sqw?g=69364)
