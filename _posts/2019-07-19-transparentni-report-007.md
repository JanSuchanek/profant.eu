---
layout:     post
title:      "Zpráva o transparentnosti duben 2019 - červen 2019"
date:       2019-07-19 16:00:00 +0100
categories: report
comments:   true
tags:       [transparence, report, Piráti]
img:        report007.png
author:     Ondřej Profant
---

Souhrnný report mé činnosti v období duben až červen 2019. Nejčerstvější informace o mých aktivitách naleznete na mých profilech na sociálních sítích a zde na blogu v sekci [Otevřenost](https://www.profant.eu/transparentnost/).

<!--more-->

### Duben 2019

**Internet ve státní správě a samosprávě**

Od 31. 3. do 2. 4. jsem byl na konferenci ISSS, kde jsem se zástupci samospráv diskutoval o našem Akčním plánu a vysvětloval přínosy využívání otevřených technologií.

* [Tisková zpráva](https://www.pirati.cz/tiskove-zpravy/isss-profant.html)

**Pochybení resortů při zveřejňování smluv**

Jednotlivá ministerstva nedostatečně využívají registr smluv a publikují v něm nekompletní smlouvy. Tím je znesnadněna analýza zveřejněných smluv, čímž v podstatě dochází k porušení zákona. Rozhodl jsem proto na základě této praxe příslušné ministry interpelovat.

* [Tisková zpráva](https://www.pirati.cz/tiskove-zpravy/ministerstva-registr-smluv.html)

**Elektronický podpis konečně i ve Sněmovně**

Ve spolupráci s kancléřem Poslanecké sněmovny piráti iniciovali projekt elektronického podepisování. Podvýbor jehož jsem předsedou jako první elektronický podpis oficiálně použil.

* (https://www.pirati.cz/tiskove-zpravy/piratsti-poslanci-zacali-vyuzivat-el-podpis.html)

**Problematika vypínání webů**

Na schůzce se zástupci ministerstev vnitra a spravedlnosti jsme řešili problematiku vypínání webů (takzvanou “kauzu Wedos”) v souvislosti s paragrafem 7b trestního řádu a obecným postavením dat jako důkazního materiálu.

* [Zápis v evidenci](https://evidence.pirati.cz/report/2969/)

* [Situace z pohledu Wedosu](https://blog.wedos.cz/jak-jsme-se-vypravili-jsme-bojovat-za-svobodu-nejen-internetu-paragraf-7b-je-treba-zmenit)

* [Článek na Pirátských listech](https://www.piratskelisty.cz/clanek-2315-kroky-piratu-ve-veci-rizik-novely-trestniho-radu)

**Youth Speak Up! a digitalizace**

Zapojil jsem se do aktivit hnutí Youth Speak Up! v oblasti digitalizace. Sešli jsme se v pracovní skupině, poradili se a domluvili na další spolupráci.

* [Youth Speak Up](https://youthspeakup.cz/)

**Shrnutí pirátské činnosti v oblasti digitalizace**

Napsal jsem rekapitulaci nejdůležitějších činností, které Piráti od zvolení do Poslanecké sněmovny prováděli v oblasti digitalizace a e-Governmentu. Shrnutí naleznete na mém blogu.

* [Pirátské Digitální Česko](https://www.profant.eu/2019/piratske-digitalni-cesko.html)

**Výběrové řízení na specialistu e-Governmentu**

Podílel jsem se na přípravě a vyhodnocení výběrového řízení na nového pirátského specialistu pro e-Govnerment, kterým se stala Bára Soukupová.

* [Výběrové řízení](https://forum.pirati.cz/viewtopic.php?f=572&t=45947)

**Konference Kyberbezpečnost, víc než zákon**

Dne 16. dubna proběhla konference pořádaná magazínem Egovernment, kterou jsem zaštiťoval a společně s Ivanem Bartošem zahajoval.

* [Kyberbezpečnost, víc než zákon](https://www.egovernment.cz/inpage/kyberbezpecnost-2019/)

**Zpráva NKÚ potvrdila plýtvání veřejnými prostředky**

Závěrečná zpráva Nejvyššího kontrolního úřadu z kontrolní akce 18/07 potvrdila má slova o nehospodárném utrácení Ministerstva financí. 

* [Tisková zpráva](https://www.pirati.cz/tiskove-zpravy/nku-potvrdil-slova-piratu.html)

**Konference eIDENTITA**

Další konference magazínu Egovernment, kterou jsem zaštiťoval a zahajoval, se konala 24. dubna.

* [eIDENTITA 2019](https://www.egovernment.cz/inpage/eidas-2019/)

**Akční plán na Podvýboru pro e-Government**

Pirátský Akční plán jsem představil na jednání Podvýboru pro e-Government. Plán byl veskrze pozitivně přijat ostatními členy podvýboru.

**Neutrální stanovisko vlády k Firmě za 1 den**

Vláda přijala neutrální stanoviska k návrhu Pirátů a dalších stran na zjednodušení podnikání. Můj komentář k tématu v tiskové zprávě Pirátů.

* [Tisková zpráva](https://www.pirati.cz/tiskove-zpravy/firma-za-jeden-den-neutralni-stanovisko-vlady.html)

### Květen 2019

**Účast na demonstracích za nezávislost justice**

Zúčastnil jsem se demonstrací za nezávislost justice, abych jako občan této země dal najevo, že mi záleží na principech právního státu.

* 6. 5. [Demonstrace na Staroměstském náměstí](https://www.facebook.com/ondrej.profant/posts/10214185739704151)
* 21. 5. [Demonstrace na Václavském náměstí](https://www.facebook.com/ondrej.profant/posts/10214284198485559)

**Účast na oslavě narozenin strany**

Pirátská stran letos oslavila deset let od svého založení. Jako jeden za zakládajících členů strany jsem proto nemohl 12. května chybět na oslavě tohoto kulatého výročí.

**Rozhovor a debata Klubu Evropa**

Poskytl jsem rozsáhlý rozhovor na téma digitalizace veřejné správy v rámci programu Klubu Evropa. Vystoupil jsem také v debatě ke stejnému tématu. Záznam rozhovoru i debaty nalezneta na mém blogu.

* [Rozhovor](https://www.profant.eu/2019/video-digitalizace-pice.html)

* [Debata](https://www.profant.eu/2019/video-egovernment-port-x.html)

**Komentáře k českému e-Governmentu**

Pro internetový magazín Svět chytře jsem začal psát komentáře o e-Governmentu a souvisejících tématech. V [prvním článku](https://svetchytre.cz/a/pvNMz/co-ceske-vlady-nechapou-na-e-governmentu) jsem se zabýval nepochopením principů a smyslu e-Governmentu, ve [druhém](https://svetchytre.cz/a/ptEN3/babisovy-digitalni-vzdusne-zamky-aneb-slibem-nezarmoutis) pak prázdnými sliby Andreje Babiše ve vztahu k digitalizaci.

* [Seznam článků](https://svetchytre.cz/author/ondrej-profant)

**Sněmovna**

Ve Sněmovně byl nejzajímavější poslední květnový týden. Významným úspěchem bylo schválení zákona o právu na digitální služby (ST 447) v jeho prvním čtení. Další podstatná témata jako EET, exekuce nebo financování sociálních služeb však podobný úspěch nezaznamenala. O 30. A 31. sněmovní schůzi jsem podrobněji informoval na blogu.

* [Co přinesl nabitý sněmovní týden](https://www.profant.eu/2019/nabity-snemovni-tyden.html)

* [Článek na Pirátských listech](https://www.piratskelisty.cz/clanek-2418-zakon-o-pravu-na-digitalni-sluzbu-prosel-ve-snemovne-prvnim-ctenim)

**Do práce na kole**

Jako každý rok jsem se zúčastnil soutěže Do práce na kole, nakonec jsem najel 112,08 km. Myslím si, že je důležité ukazovat, že nízkoemisní mobilita má smysl.

### Červen 2019

**Seznam interpelací**

Pro lepší přehlednost a dohledatelnost jsem začal na blogu zveřejňovat své [interpelace](https://www.profant.eu/interpelace/), odkaz na jejich seznam naleznete na webu v sekci [Otevřenost](https://www.profant.eu/transparentnost/).

**Opatření proti šmírování na internetu**

Společně s kolegou Františkem Kopřivou jsme předali Ministerstvu obrany návrhy legislativních úprav k novele zákona o Vojenském zpravodajství, které by měly zabránit neoprávněnému sledování občanů.

* [Tisková zpráva](https://www.pirati.cz/tiskove-zpravy/internet-smirovani-zpravodajcu-pirati-zamezi.html)

**Výjezdní zasedání v jižních Čechách**

Výbor pro veřejnou správu a regionální rozvoj měl své výjezdní zasedání v jižních Čechách. Navštívili jsme České Budějovice, Vyšší Brod, Český Krumlov, Albrechtice nad Vltavou, Písek a nádrž Orlík.

* [Ohlednutí za výjezdním zasedáním Výboru pro veřejnou správu a regionální rozvoj v jižních Čechách](https://www.profant.eu/2019/vyjezd-jizni-cechy.html)

**Pirátské hackathony**

Ve dnech 13. 6. a 27. 6. proběhly pirátské hackhatony. Oslovili jsme širší odbornou veřejnost, abychom získali posily do týmu, který připravuje například urad.pirati.cz. Setkání byla unikátní i v tom, že kromě programátorů přišli i právníci a lidé z veřejné správy. Vylepšili jsme urad.pirati.cz a začali jsme pracovat s https://docassemble.org/.

* [Kóduj s Piráty](https://www.profant.eu/2019/pozvanka-koduj-s-piraty.html)

**Setkání s Youth, Speak Up**

Na dalším setkání v projektu Youth, Speak Up jsme řešili jak zajistit potvrzení o studiu elektronicky bez prodlev. Ministerstvo školství v tomto ohledu zatím moc nápomocné nebylo. Snad pomůžou budoucí osobní jednání s ministrem.

**Zasedání republikového výboru Pirátů**

Ve dnech 15. - 17. 6. jsem se vypravil do Mariánských lázní, kde zasedal Republikový výbor Pirátů, kde se mimo jiné probíralo zhodnocení kampaně do Evropského parlamentu.

**Digitální technická mapa ČR**

Jako jeden z předkladatelů návrhu jsem představil návrh na zavedení digitální technické mapy pro území celé republiky. Tato mapa by byla užitečným digitálním nástrojem, který by usnadňoval územní plánování, stavební řízení a další činnosti.

* [Tisková zpráva](https://www.pirati.cz/tiskove-zpravy/technicka-digitalni-mapa-zefektivni-uzemni-planovani.html)

**Informační systémy MPSV**

Vyjádřil jsem se k problematické situaci, ve které jsou informační systémy na Ministerstvu práce a sociálních věcí.

* [Článek Deník referendum](http://denikreferendum.cz/clanek/29765-ministerstvo-v-bludnem-kruhu)

**Účast na demonstraci na Letné**

Protivládní demonstrace pokračovaly i v červnu, proto jsem se zúčastnil i té 23. 6. na Letné. O významu probíhajících demonstrací jsem se rozepsal na blogu.

* [Protivládní demonstrace mají smysl](https://www.profant.eu/2019/demonstrace-maji-smysl.html)

**Rezignace z vedení Otevřených měst**

Na členské schůzi spolku Otevřená města jsem rezignoval na funkci předsedy výboru. Učinil jsem tak v souladu se svým přesvědčením, že politik by neměl zbytečně kumulovat různé výkonné funkce.

**Sněmovna**

Ve Sněmovně se 18. 6. podařilo definitivně schválit finální znění novely zákona o registru smluv, která byla vrácena ze Senátu. Jako sněmovní zpravodaj této novely mám velkou radost, protože zákon umožní lepší kontrolu vynakládání veřejných prostředků a pomůže tak v boji proti korupci.

* [Tisková zpráva](https://www.pirati.cz/tiskove-zpravy/registr-smluv-konec-vyjimek.html)

Při hlasování o vyslovení nedůvěry vládě jsem 26. 6. pochopitelně hlasoval hlasoval proti dalšímu pokračování Babišovy vlády.

<iframe width="560" height="315" src="https://www.youtube.com/embed/R5KTOCZbvRQ" frameborder="0" allow="autoplay; encrypted-media" allowfullscreen></iframe> 
