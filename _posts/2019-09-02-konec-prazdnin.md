---
layout:     post
title:      "Pracovní konec letních prázdnin"
date:       2019-09-02 10:00:00 +0100
categories: Piráti
comments:   true
tags:       [Piráti, sněmovna, právní stát, digitalizace]
img:        ondra-ivan.png
author:     Ondřej Profant
---

Poslední týden letních prázdnin jsem prožil už v intenzivním pracovním nasazení. V srpnu poslanci zpravidla jezdí na dovolenou, já jsem se ho však pokusil v nejvyšší míře využít pro práci na mých tématech. Dále v článku se můžete dočíst, čemu jsem se poslední srpnový týden věnoval.

<!--more-->

V pondělí úspěšně prošla vládou novela, která umožňuje zapojení bankovních identit do systému egovernementu. Jde o to, že banka si velmi pečlivě ověřuje, kdo jste. Zároveň internetové bankovnictví má mnoho lidí. Zatímco elektronické občanky či datové schránky (identity státu) má stále málo lidí. Pokud lidi nemají elektronicky prokazatelnou identitu, tak jim stát nemůže nabídnout své služby. Samozřejmě z druhé strany jsou ty služby dost otřesné, ale bez uživatelů není tlak na jejich zlepšení. Bankovní identity samozřejmě budou muset projít ještě certifikačním procesem a jejich použití je čistě dobrovolné.

* [Tisková zpráva](https://www.pirati.cz/tiskove-zpravy/navrh-komunikace-se-statem-bankovni-identitou.html)

V úterý jsem Ivanovi asistoval s představením projektu Otevřené sněmovny. Chceme ukázat, jak by měl vypadat otevřený legislativní proces. Vláda má systém eklep, který se zaměřuje na vnitřní byrokracii. Sněmovna i Senát mají své weby, ale ty se zas starají jen o formální část. My jsme se zaměřili na meritum věci - jak a na čí popud se mění obsah navrhovaných zákonů. Chceme vést otevřenou a férovou debatu se zájmovými skupinami. Je legitimní, že lidé i sdružení mají své zájmy, ale musí být sledovatelné, kdo má jaké. Stop praxi pozměňovacích návrhů, ke kterým se nikdo nehlasí apod. Jedná se o první výkop, který zachycuje princip. Sami na sobě vyzkoušíme, že to funguje. V současnosti tam můžete najít třeba můj návrh Firma za 1 den. Ale opravdovou změnu samozřejmě musí iniciovat vláda či vedení Poslanecké sněmovny.

* [Tisková zpráva](https://www.pirati.cz/tiskove-zpravy/otevrena-snemovna-pirati-spustili-legislativni-web.html)

Ve středu jsem šel na diskusi o otevřených softwarových licencích, kterou pořádalo Ministerstvo vnitra. Již 4. 5. 2018 jsem MVČR psal, že by bylo dobré vytvořit centrální zázemí pro zdrojové kódy veřejné správy. Po roce se ledy pohnuly, dokonce byl nasazen Gitlab, a dnes řešíme, jak se vypořádat s některými smlouvami a jaké licence doporučovat.

Za středu si MVČR zaslouží pochvalu. Ale za čtvrtek rozhodně ne. Úřad pro ohranu osobních údajů zveřejnil, jak lehkovážně ministerstvo nakláda s údaji z registru obyvatel. Co je však ještě horší, tak ministerstvo se vyhne pokutě, protože ANO, ODS, ČSSD, KDU-ČSL a STAN prohlasovaly absolutní zrušení pokut pro veřejnou správu u špatného nakládání s osobními údaji. Hodně jsem na to upozorňoval, ale Sněmovna byla jak hluchá. Pochopitelně nejde o pokutu jako takovou. Ale jde o to, že pokuta je jasně vyčíslitelná míra selhání. A pokud úřad zaplatí pokutu, tak danou škodu může vymáhat po zodpovědných osobách.

* [Tisková zpráva](https://www.pirati.cz/tiskove-zpravy/mv-bez-pokuty-za-100tisic-neopravnenych-pristupu.html)

Pátek se nesl v přípravě na další týden. Příští týden nás totiž čeká návrh zákonu o právu na digitální službu na Podvýboru pro egovernement a následně i na Výboru pro veřejnou správu a regionální rozvoj. A chystáme ještě jednu velkou věc, ale tu vám prozradíme až příští týden.

A v sobotu jsem byl navštívit Piráty z Prahy 12 a okolí. Celé odpoledne jsme relaxovali a grilovali na oddechové louce v Komořanech.
