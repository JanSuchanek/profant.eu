---
layout:     post
title:      "Informace k epidemii Covid-19"
date:       2020-03-14
categories: Bezpečnost
comments:   true
tags:       [Bezpečnost, Zdraví]
img:        covid-19.jpg
author:     Ondřej Profant
---

Epidemie, které zasáhla Evropu, je opravdu nová situace. Pojďme si shrnout to nejpodstatnější. Samozřejmě informace čerpejte především z oficiálního webu a oficiálních vyjádření.

<!--more-->

Oficiální web Ministerstva zdravotnictví k epidemii [**koronavirus.mzcr.cz**](https://koronavirus.mzcr.cz). Další informace také naleznete na neoficiálním webu [okoronaviru.cz](https://www.okoronaviru.cz).

**Situaci je třeba nepodceňovat.** Prosím:

- respektujte pokyny
- žádnou paniku
- žádné přehnané nákupy
- dobrou hygienu, hlavně mytí rukou (stačí normální mýdlo, nepotřebujete desinfekční gel)
- nepodnikat zbytečné cesty mezi lidi

## Proč dodržovat opatření

Musíme si uvědomit, že obdobnou situaci nikdo z nás nezažil. Ano, budou ohromné ekonomické ztráty, ale když budeme odpovědní, tak zabráníme zbytečným ztrátám na lidských životech.

Nejde o vás jako jednotlivce. Pro zdravého člověka riziko není velké. Velké riziko je, že nakazíte jiné. Pro seniory a lidi se slabší imunitou je tato nemoc extrémně nebezpečná. V Itálii lékaři již stojí před [volbou koho budou léčit](https://denikn.cz/313758/uprednostnete-mladsi-a-zdravejsi-pokyn-pomaha-kolabujicim-italskym-nemocnicim-vybrat-koho-zachranit/). Ve vážných případech nemohou léčit všechny.

![Průběh epidemie](/assets/img/posts/epidemie.jpg)

Karantení opatření nezabrání šíření nemoci, ale rozloží nemoc v čase. Čili náš zdravotní systém zvládne léčit všechny vážné případy. Bez karantény a opatrnosti by se nemoc rozšířila třeba za 2 týdny a měli bychom hrozně moc pacientů s vážným průběhem najednou. Tak vážným, že by potřebovali plicní ventilaci. Těch máme v celé ČR dva tisíce. Normálně to stačí. Díky karanténě to snad bude stačit i teď.

## Sněmovna

Sněmovna teď nejedná. Některé výbory zasedají, shází se gremium. V úterý 17. 2. se rozhodne co dál. Nicméně pokud by se stav nouze měl prodloužit nad 30 dní, tak by to muselo odhlasovat plénum sněmovny. Jsme připraveni. 

Samozřejmě stále pracujeme. I v této vážné situaci kontrolojeme kroky Vlády. Zatím to stále vypadá, že v pondělí na Vládě budou velmi kontroverzní návrhy zákonů nesouvisejících s pandemii. Hlava mi to nebere. Situace je vážná, nesmírně vyčerpávající a nejméně polovina Vlády má opravdu hodně práce. Uvidíme v pondělí, osobně doufám, že tyhle body vyřadí a zaměří se na reálné problémy. Zvláště pak na problém extrémního nedostatku ochranných pomůcek u lékařů.

<blockquote class="twitter-tweet"><p lang="cs" dir="ltr">Lékaři jsou v první linii! Nemocnice a mnoho soukromých lékařů potřebuji respiratory typu FFP3. <a href="https://t.co/Pe864NCkF0">https://t.co/Pe864NCkF0</a></p>&mdash; Ondřej Profant (@ondrej_profant) <a href="https://twitter.com/ondrej_profant/status/1238747768002314240?ref_src=twsrc%5Etfw">March 14, 2020</a></blockquote> <script async src="https://platform.twitter.com/widgets.js" charset="utf-8"></script> 

## Piráti

1. Snažíme se získávat relevantní informace a předáváme je dál, např. našim zastupitelům. Též předáváme zpětnou vazbu Vládě. Potvrzovat a správně vyhodnocovat informace není lehké. Náš resortní tým pro zdravotnictví pracuje naplno.
2. [Tomáš Martínek vyzval](https://www.pirati.cz/tiskove-zpravy/cba-opatreni-martinek.html) Českou bankovní asociaci, aby **odložila splátky hypoték**. Ta ho vyslyšela!
3. Piráti v Kutné hoře [**nabízí pomoc seniorům**](https://www.facebook.com/PiratiKutnaHora/posts/1315397998660802?hc_location=ufi). Nakoupí jim léky, potraviny i drogerii. Díky Kláře Kocmanové! 
4. Poradili jsme [**jak si vyřídit ošetřovné**](https://www.facebook.com/photo.php?fbid=10218817811256937&set=a.1533172209836&type=3&theater) (finanční náhradu pro zaměstnance, pokud se staráte o děti).
5. Zdeněk Hřib, primátor Prahy, samozřejmě zavedl celou řadu opatření. Byla třeba zřízena **linka pro seniory**, kteří potřebují nakoupit či obstarat léky. Dobrovolníci nebo kurýři jim je obstarají a donesou až před dům. Číslo linky je 800 160 166.

## Pomáhají všichni

{:.roman-list}
1. Výrobce 3D tiskáren [Josef Průša](https://prusalab.cz) začal vyrábět v rámci stávajících kapacit vlastní dezinfekční gel na ruce.
2. Stejný Josef Průša a také [Rohlik.cz](http://rohlik.cz) sponzorují bikesharing Rekola. Ten je do do 27. 3. zdarma.
3. O2 CZ spustilo pro zákazníky neomezená data.
4. Desítky IT firem se pod hlavičkou "Data proti Covid" spojily ve skupině Covid19cz a nabízí pomoc Bezpečnostní radě státu pro zásadně důležitou a nezbytnou práci s daty, jejich analýzou a následně službami pro lidi.
5. Část zákazníků v rámci podpory divadel a dalších kulturních organizací nepožaduje vrátit zaplacené vstupné.

<blockquote class="twitter-tweet"><p lang="cs" dir="ltr">1) Výrobce 3D tiskáren Josef Průša začal vyrábět v rámci stávajících kapacit vlastní dezinfekční gel na ruce.<br><br>2) Stejný Josef Průša a také <a href="https://t.co/3ghOoKTEft">https://t.co/3ghOoKTEft</a> sponzorují bikesharing <a href="https://twitter.com/RekolaEU>@RekolaEU</a>. Ten je do do 27. 3. zdarma.<br><br>Skvělá práce! <a href="https://t.co/VIm9Gf1REU">https://t.co/VIm9Gf1REU</a></p>&mdash; Ondřej Profant (@ondrej_profant) <a href="https://twitter.com/ondrej_profant/status/1238521725194842113?ref_src=twsrc%5Etfw">March 13, 2020</a></blockquote> <script async src="https://platform.twitter.com/widgets.js" charset="utf-8"></script> 

## Jsme v tom spolu

Děkuji všem, kteří pomáhají. Stejně tak děkuji všem, kteří respektují pokyny a chovají se ohleduplně. Musíme to zvládnout společně. Na závěr pár rád, co dělat během koronavirové epidemie:

![Co dělat během epidemie](/assets/img/posts/co-delat-covid.jpg)
