---
layout:     post
title:      "Protivládní demonstrace mají smysl"
date:       2019-06-23 18:00:00 +0100
categories: Demokracie
comments:   true
tags:       [demokracie, demonstrace, Piráti, vláda]
img:        letna-demonstrace.jpg
author:     Ondřej Profant
---

Dnes jsem byl na další protivládní demonstraci. Zúčastnil jsem se i předchozích demonstrací na Václavském a Staroměstském náměstí. Protože chci ale demonstrujícím vyjádřit větší a zřetelnější podporu než jen svou účastí, rozhodl jsem napsat tento krátký článek o tom, jak demonstrace a jejich význam vnímám já.

<!--more-->

Demonstrace, jejich organizátoři i jejich účastníci jsou mnohými politiky znevažovány a zlehčovány. Současný prezident Zeman i jeho předchůdce Klaus se na adresu demonstrujících vyjádřili značně nelichotivě. Samotný premiér Babiš, který je hlavní příčinou současného napětí ve společnosti, se k demonstrujícím chová naprosto přezíravě. Dle jeho názoru totiž lidé nemají důvod demonstrovat, on a jeho vláda přeci dělají všechno dobře. Premiér se víc a víc uzavírá před jakoukoliv kritikou a všechno, co se mu nelíbí, označuje za lži, pomluvy nebo kampaň.

<blockquote class="twitter-tweet"><p lang="cs" dir="ltr">Tentokrát Václavské náměstí. Vyjádřit názor je důležité. Spravedlnost musí být pro všechny stejná. #demisi</p>&mdash; Ondřej Profant (@ondrej_profant) <a href="https://twitter.com/ondrej_profant/status/1130876014891081729?ref_src=twsrc%5Etfw">May 21, 2019</a></blockquote>

Možná by se dalo říct, že jsme si na tohle premiérovo chování už mohli zvyknout. Možná proto je teď premiér tak překvapen, že protesty proti jeho vládě trvají už několik měsíců - vždyť on se chová pořád stejně. Jenže to je právě ten hlavní důvod. Odporná arogance moci, kterou Andrej Babiš předvádí už několik let v kuse. Jeho drzost a troufalost skutečně neznají mezí. Žádný jiný český premiér nečelil tak vážným obviněním, která jsou obsažena v návrzích auditních zpráv Evropské komise. Žádný jiný český premiér nebyl v tak očividném a zásadním střetu zájmů, jako je právě Andrej Babiš. Žádný jiný český premiér se při výkonu své funkce nechoval tak bezohledně a sebestředně. Jeho bezohledný a značně nechápavý styl vládnutí nejlépe dokládá jeho nejčerstvější výrok k emisím, kdy je podle něj [zbytečné plánovat 31 let dopředu](https://www.irozhlas.cz/zpravy-svet/andrej-babis-ochrana-zivotniho-prostredi-summit-eu-emise-zavery-prohlaseni_1906212107_cha). Takto zodpovědný politik prostě nemůže k výkonu funkce premiéra přistupovat.

Zcela nepřijatelné chování premiéra je naprosto legitimním důvodem k demonstrování. Důležité je si také uvědomit, že přestože demonstrace organizuje hlavně spolek Milion chvilek pro demokracie, účastní se ho lidé ze všech skupin. Na demonstracích jsou politici z různých i neparlamentních stran, z občanských spolků i dobrovolnických skupin. Demonstrovat chodí mladí i staří, studenti i důchodci, levičáci i pravičáci, liberálové i konzervativci. Jedná se o skutečně mohutné vyjádření občanské nespokojenosti s tím, jak je nám vládnuto.

<blockquote class="twitter-tweet"><p lang="cs" dir="ltr">Letná plná! Děkuji všem, co přišli vyjádřit názor. Je to třeba. Zatím to vypadá, že prezident, premiér, vláda ani poslanci ano nemají žádnou sebereflexi. Ale nebojte, ono se to zlomí. <a href="https://t.co/bMoN2tJMiV">pic.twitter.com/bMoN2tJMiV</a></p>&mdash; Ondřej Profant (@ondrej_profant) <a href="https://twitter.com/ondrej_profant/status/1142844551645843456?ref_src=twsrc%5Etfw">June 23, 2019</a></blockquote> <script async src="https://platform.twitter.com/widgets.js" charset="utf-8"></script> 


Vláda v čele s premiérem Babišem by si to měla konečně uvědomit. Tohle nejsou žádné malé protesty, které by jen tak odezněly. Tohle není práce nějakých placených agentů, kteří by využívali lživé kampaně k pošpinění bezúhonného premiéra. Tohle je ryzí občanský nesouhlas, kterému je vhodné naslouchat. Demokracie totiž není jen o volebním rituálu, který se koná jednou za pár let. Demokracie je o občanské angažovanosti. A já jsem rád, že čeští občané svou účastí na protivládních demonstracích ukazují, že jim na naší zemi záleží.

![Na demonstraci na Letné]({{'demonstrace-letna-2.jpg' | prepend: '/assets/img/posts/' | base_url}})

Demonstrace a demonstrující tedy mají mou podporu, narozdíl od Andreje Babiše a jeho ministrů. Proto se při středečním hlasování o nedůvěře vládě hodlám jasně vyslovit proti dalšímu pokračování Babišova kabinetu.
