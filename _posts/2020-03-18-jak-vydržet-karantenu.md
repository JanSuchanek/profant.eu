---
layout:     post
title:      "Jak vydržet karanténu"
date:       2020-03-14
categories: Regiony
comments:   true
tags:       [Zdraví]
img:        karantena.jpg
author:     Ondřej Profant
---

Současná omezení jsou nezbytná, ale zároveň silně omezující. Ekonomické dopady budou znát, ale děláme to pro zdraví nás všech. Dnes bych se chtěl ale zaměřit na pozitivnější stránky věci, a třeba i inspirovat další. Pojďme se podívat, jak vydržet karanténu!

<!--more-->

## Pomáhat okolí

První věc, co by měl udělat každý z nás udělat, je porozhlédnout se okolo. Všichni můžeme:

- **Optat se sousedů**, zda něco nepotřebují: zvláště seniorům může velmi pomoci, když jim zajdete nakoupit
- V obchodě **pustit rizikové skupiny ve frontě**: Jednoduše řečeno, čím dýl jste v okolí někoho nakaženého, tím větší je pravděpodobnost přenosu. 
- Každý si může vytvořit **domácí roušku**, přesněji ústenku. Nosit roušku je základ ohleduplnosti vůči ostatním lidem. Nemoc můžete mít a roznášet i bez příznaků. Rouška nechrání primárně vás ale vaše okolí! [Návod jak ušít bavlněnou roušku](https://daya.cz/blogs/news/jak-usit-klasickou-a-detskou-dvouvrstvou-bavlnenou-rousku)

## Služby online i předobjednání

I když je karanténa, tak funguje mnoho služeb online. Samozřejmostí je to u čistě online služeb jako je webová aplikace podejto.cz, která vám umožní připravit daňové přiznání, a pokud máte datovou schránku, tak ho i odeslat. Ale jsou i další služby, které online objednáte a přijdou vám hmotné produkty:

- Online nákup potravin a drogerie:
    - [Kosik.cz](https://www.kosik.cz/)
    - [Rohlik.cz](https://rohlik.cz)
    - [iTesco.cz](https://itesco.cz)
    - [Potravinydomu.cz]()
- Objednání hotového jídla (nezapomeňte, že tím podpoříte dané restaurace, které teď mají opravdu těžké období):
    - [Damejidlo.cz]
    - [Wolt](https://wolt.com/cs/)
    - [FoodBox.cz] 
- Nepřeberné množství eshopů s elektronikou
- Nakoupení ve fyzickém obchodě a následné doručení
    - [Liftago](https://www.liftago.cz)
    - [iDoDo](https://idodo.cz) 

V neposlední řadě nezapomínejte na řemeslníky, kteří teď mají též velmi ztíženou práci. Zároveň však nejspíše mají více volna než jindy. Čili může být ta pravá doba začít domlouvat vestavěnou skříň s truhlářem či předobjednávat věci třeba až na květen. Můžete jim hodně pomoct stabilizovat jejich obtížné podnikání.

## Homeoffice - práce z domova

K práci z domova je teď přinuceno mnohem více lidí. Mnozí živnostníci, zvláště pak z IT, to již znají. A není to vůbec lehké. Je potřeba disciplína, nenechat se rozptylovat, určit si jasná pravidla a hlavně si to všechno přizpůsobit vlastním potřebám. Někomu nic z toho nedělá problém. Ráno sedne k pracovnímu stolu a večer má hotovo. Ale mnozí sednout k pracovnímu stolu, který je u nich doma, a neustále se něčím rozptylují. Jejich výkonnost je úplně jiná než běžně v práci. Zvláště pak, pokud se potkávají s dalšími členy domácnosti.

Obecné rady jsou:

- Vymezit si přesný čas a neporušovat ho, čas by měl být souvislý
- Upravte si pracovní místo, normálně se oblečte 
- Dohodněte si pravidla s ostatními lidmi v bytě (žádné vtípky a vyrušování jako byste byli v práci)

Více k problematice v [článku na businessanimals](https://www.businessanimals.cz/prace-z-domova-home-office/)

## Vaření

Mnoho lidí se stravuje v zaměstnání a zbylá jídla jsou jen drobnější nenáročné doplnění. Nicméně příležitost, kdy je celá domácnost zdravá doma je skvělá příležitost pro prohlubování si dovedností v oblasti vaření a pečení. Přežít celou karanténu na těch nejjednodušších jídlech, jako jsou těstoviny, samozřejmě lze, ale rozhodně bude lepší si jídelníček zpestřit.

Moje oblíbená kuchařka je Čtyřhodinový šéfkuchař od Timothy Ferrisse. Není to prostá sbírka receptů, ale spíš seznámení se základními principy. Naučí vás i takové věci jako jak správně krájet, poznat, zda je něco uvařeno, jaké nástroje používat apod. 

Tady je pár zajímavých jídel, které jsem v posledních dnech dělal, třeba se inspirujete.

### Gemista - plněné papriky na řecký způsob

Papriky, rajčata, cibule, rýže a trocha balkanského sýru a trouba. Podrobnosti v [receptu](https://fresh.iprima.cz/recepty/gemista-plnena-rajcata-papriky).

## Quiche - slaný koláč

Slaný koláč z listového těsta. Sypká náplň v mém případě byla pórek, cibule, česnek, klobasa a vše jsem zalil směsí smetany, vajíčka a sýra. Chvilka pečení a je to!

### Kuřecí maso v páře

Kuřecí maso asi známe všichni. Nicméně překvapivě zajímavé jsou kuřecí nudličky pečené v páře. Stačí k tomu maso, hrnec a napařovák na knedlíky a napařovat 15 minut. 
Velmi chutné dochucení je směs jarní cibulky, olivového oleje, zázvoru a sojové omáčky (lépe tamari).

Mimochodem toto je jeden z prvních receptů právě z knihy Čtyřhodinový šéfkuchař.

### Cheesecake

Cheesecake je můj oblíbený dezert. Připravuji ho z [předpřipravených prášku](https://www.oetker.cz/cz-cs/nase-vyrobky/smesi-na-peceni/mezinarodni-speciality/cheesecake). K přípravě je potřeba 180 g másla, 500 g polotučného tvarohu, 300 ml mléka, 3 vejce. 

![Takhle to dopadlo u mě](/assets/img/posts/vareni.jpg)

## Pohyb

Je potřeba nezapomínat na pohyb. Pokud bychom jen seděli doma, tak by nám to rozhodně neprospělo. Dokonce by to oslabilo náš imunitní systém.

Rozumné je začít ráno klasickou rozcvičkou. Nahradí pohyb cestou do práce, vaše tělo se plně prokrví a i váš mozek bude tedy mnohem lépe pracovat.

Zacvičte si doma s lektorem online. Některé fitness a jógová studia a další projekty streamují v současné situaci každý den, například [YOGAME](https://www.facebook.com/Yogamestudio), [Fpohybu](https://www.facebook.com/Fpohybu-992590464274425) nebo [Paulus YOGA](https://www.facebook.com/paulusyoga.cz/).

Individuální sporty nejsou zakázané, čili si můžete jít do parku či lesa zaběhat, či si udělat výlet na kole. Kolo je také skvělý způsob, jak se za této situace pohybovat po městě.

## Duševní zdraví

V neposlední řadě je třeba v aktuální karanténní situaci dbát o duševní zdraví vás i vašich blízkých - je stejně důležité jako to fyzické. Vypjaté stresové situace jako je tato totiž mohou mít dalekosáhlé zdravotní následky v krátkodobém i dlouhodobém horizontu.

Bojujte se sociální izolací - když se nemůžete s vašimi blízkými a přáteli vídat osobně, napište jim nebo zavolejte a ujistěte se, že jsou v pořádku. Každý člověk vnímá obtížné nestandardní situace jinak a pro některé to může být psychicky obzvláště složité.

Najděte si chvilku pro sebe a svůj klid. Můžete zkusit meditovat (online meditace teď nabízí [Mindfullness club](https://www.facebook.com/paulusyoga.cz/) nebo zkuste meditovací aplikaci - třeba [Insight Timer](https://insighttimer.com/)). Mnohé církev také vysílají online.

A hlavně se nenechte převálcovat všudypřítomným stresem a panikou. Nezapomeňte si dopřávat věci, které máte rádi - ať už je to horké kakao, chutné jídlo, teplá sprcha nebo oblíbená hra.

Více informací v článku na [Deniku N](https://denikn.cz/317063/karantena-ukaze-jakou-mame-povahu-je-to-prilezitost-k-sebepoznani-rika-psycholog-spok/).
